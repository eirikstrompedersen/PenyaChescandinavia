Kjøp, salg og kald krig 

 

 	- ingress - 

José Bordalás er forbannet. Mannen fra Alicante med det svarteste håret og den strammeste barberingen i LaLiga har fått nok. Hovedtreneren føler seg ignorert og oversett, og han ser at det sportslige prosjektet han startet i sommer mangler viktige brikker for å ta Valencia til det neste nivået. 

 

 

 

Faktaboks -  

Oppsummering transfervinduet 

Spillere ut: 

Daniel Wass (Atlético Madrid, €2,7M + variabler), Manu Vallejo (Alavés, ukjent), Cristiano Piccini (Crvena Zvezda, gratis), Jason (Alavés, gratis), Álex Blanco (Como, gratis), Jorge Sáenz (Mirandés, lån), Cristian Rivero (Alcorcón, lån) 

 

Spiller inn:  

Girogi Mamardashhvili (Dinamo Tbilisi, €850k), Eray Cömert (FC Basel, €1m) , Ilaix Moriba (RB Leipzig, lån), Bryan Gil (Tottenham, lån), Jorge Sáenz (Marítimo, tilbake fra lån) 

 

 

Bordalás ønsket seg primært to signeringer i dette overgangsvinduet; En rutinert midtstopper med LaLiga-erfaring og en sittende midtbanespiller. Det han fikk var en ung midtstopper med erfaring fra sveitsisk fotball og en 19 år gammel box-to-box midtbanespiller som nesten ikke har spilt førstelagsfotball siden juni 2021.   

 

Allerede i sommer ble det identifisert av det tekniske apparatet og Bordalás at spillerstallen manglet en spiller som kan spille i den sittende midtbaneposisjonen, og at dette skulle være klubbens førsteprioritet. Bordalás ønsket at Valencia skulle hente Mauro Arambarri fra hans tidligere arbeidsgiver Getafe, men madridklubben satte seg på bakbena og ville ha hele €25m for spilleren, noe som er for mye for Valencia, som fortsatt befinner seg i økonomisk krise. Flere spillere ble nevnt, men klubben maktet ikke å hente noen denne sommeren. 

Den vanskelige finansielle situasjonen klubben befinner seg i gjør at det ikke kan brukes all verdens med penger, og spillere uten kontrakt og låneavtaler er det mest reelle alternativet klubben har for å forsterke laget. Men både sportslig ledelse og hovedtrener var enige om at den sentrale midtbanen måtte forsterkes. Derfor gikk Bordalás inn i vinde vinduet med forhåpninger om forsterkninger som kunne løse midtbaneproblemet. Wakaso (Shenzhen FC), Diawara (AS Roma) og Mickaël Malsa (Levante) ble alle nevnt som alternativer, og mye tyder på at det var forhandlinger, men Ingen av disse forhandlingen førte frem. Når kalenderen viste 01.02.22, sto klubben igjen uten en slik spiller, i tillegg hadde den sportslige ledelsen solgt Daniel Wass, en av de mest betrodde spillerne Bordalás hadde til disposisjon, til Atlético Madrid. 

 

Mannen fra Alicante skal ha vært så rasende under rekruteringsmøter at han truet med å forlate klubben på dagen, noe han senere gikk tilbake på, men etter dette eksluderte han seg selv fra alt som hadde med rekrutering å gjøre. Etter hendelsene har en kald krig oppstått. En krig hvor eier og klubbledelse som står på en side, og hvor José Bordalás  står på andre siden.  

 

Essensen i konflikten er uenighet om transferpolicy. Klubben, med sportsdirektør Miguel Ángel Corona og klubbpresident Anil Murthy i spissen, ønsker å hente unger spiller for å selge disse videre til større klubber med gevinst. Bordalás på sin side, ønsker spillere som  hever nivået på førsteelleveren. Dette fikk han ikke, og nå virker det som om Bordalás har inntatt skyttergraven, hvor han sannsynligvis blir sittende til sommeren. Problemet er at det når som helst kan falle ned en ny bombe.  

Bordalás svarer ikke lengre på spørsmål fra pressen om saker som ikke angår laguttak og kampforløp. Han sier selv at han ikke ønsker å være en talsperson for klubben, og distanserer seg med dette fra Valencia. På overgangsspørsmål henvises media til klubben, det samme gjelder spørsmål hva angår skader. 

 

I tillegg har José Bordalás gått i klinsj med Maxi Gómez, som er en av klubbens mest verdifulle spillere og investeringsobjekter. Skal man tro lokal sportsmedia skal det ha vært gjentatte konflikter mellom hovedtreneren og den uruguayanske spissen, og nå skal Bordalás ha fått nok. Det hele kulminerte med at spissen ble utelatt fra kamptroppen i den svært viktige hjemmekampen mot Sevilla, på grunn av “overvekt”. Om dette er sant eller ikke har ikke bekreftet, men Maxi Gómez skal ha vært svært lite fornøyd med behandlingen han mottok av hovedtreneren.  

 

José Bordalás svarer heller ikke på spørsmål om egen fremtid, men om inne noen klarer å finne en løsning på konflikten, er det sannsynlig at mannen fra Alicante forlater Valencia denne sommeren, ett år før den opprinnelige kontrakten går ut. 